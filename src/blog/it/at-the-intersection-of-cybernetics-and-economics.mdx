---
title: All’Intersezione fra Cibernetica ed Economia
date: 2022-09-01
published: true
locale: 'it'
tags: ['Filosofia della Robonomics']
cover_image: /blog/images/at-the-intersection-of-cybernetics-and-economics/сover_1.jpg
# canonical_url: false
description: "Il mondo della tecnologia e degli smart device si sta sviluppando attivamente. Ogni giorno compaiono nuovi gadget e sistemi che aiutano a semplificare e migliorare la vita umana. Tuttavia, non è l’unico compito. Uno degli ostacoli alle tecnologie robotiche è l’elevato livello di sicurezza informatica dei dispositivi e la privacy per i dati degli utenti. Gli sviluppatori di Robonomics hanno lavorato a questa sfida per 7 anni."
abstract: "Il mondo della tecnologia e degli smart device si sta sviluppando attivamente. Ogni giorno compaiono nuovi gadget e sistemi che aiutano a semplificare e migliorare la vita umana. Tuttavia, non è l’unico compito. Uno degli ostacoli alle tecnologie robotiche è l’elevato livello di sicurezza informatica dei dispositivi e la privacy per i dati degli utenti. Gli sviluppatori di Robonomics hanno lavorato a questa sfida per 7 anni."
---

I creatori del progetto stanno lavorando per garantire un funzionamento sicuro dei dispositivi intelligenti, per gli utenti di tutto il mondo che utilizzano applicazioni decentralizzate (dapp) che non richiedono il trasferimento dei dati utente per l’autenticazione. I creatori di Robonomics, uniti intorno all’idea di robot economy nella ricerca e negli articoli scientifici, hanno presentato vari concetti e soluzioni. Nella sua essenza, l’idea è quella di un sistema economico dove i dispositivi robotici agiscono come agenti indipendenti, in grado di svolgere attività economiche cruciali che prima erano riservate all’umano. Se la struttura M2M (machine-to-machine) viene impostata correttamente, l’economia robotica può diventare un’estensione dell’economia umana, migliorandone e accelerandone i processi. Tuttavia, l’organizzazione della struttura M2M presenta diverse difficoltà. Ad esempio, per cercare di impostare lo scambio di informazioni tecniche fra aziende in modo sicuro, i proprietari rischiano di dover affrontare dei costi elevati. 

In questo articolo potrete capirne di più sulla questione e comprendere l’inevitabilità dell’economia dei robot.

![Industry 4.0](/blog/images/at-the-intersection-of-cybernetics-and-economics/pic_1.jpg)
 
Nel suo lavoro del 1937 [«The Nature of the Firm»](https://www.jstor.org/stable/2626876) , Ronald Coase ha affermato che una complessa gerarchia aziendale aumenta i costi di transazione (il costo della raccolta e dell’elaborazione delle informazioni), gli imprenditori stanno cercando dei metodi per ridurre questi costi. Questa riduzione è osservabile nell’ambito della sharing economy, sulla quale l’economista M. Manger ha scritto delle riflessioni. Gli imprenditori vogliono ridurre i costi organizzativi grazie allo sviluppo di dispositivi automatizzati intelligenti. Nelle grandi aziende, la maggior parte dei processi aziendali sono già completamente automatizzati. Data la tendenza, possiamo ipotizzare che questo porterà all’emergere di robofirm in cui l’intero ciclo dei processi aziendali è completamente automatizzato e non richiede il coinvolgimento umano.

Per poter implementare con successo le robofirm, abbiamo bisogno di costruire un sistema cyber-fisico consolidato (abbreviato in CPS): una forte unificazione e integrazione reciproca di molteplici processi fisici, di rete e computazionali. È una struttura complessa di molti elementi diversi: dall’app sul telefono al controllo di un drone in volo, e solo successivamente l’elaborazione tramite cloud AI. Ma qual è la cosa più importante nel processo di creazione di un CPS? È trovare un equilibrio fra un numero sufficiente ed eccessivo di elementi automatizzati nella supply chain del servizio utente. Dovremmo passare al lavoro del famoso matematico Norbert Wiener [«Cybernetics: Or Control and Communication in the Animal and the Machine»](https://mitpress.mit.edu/books/cybernetics-or-control-and-communication-animal-and-machine-reissue-1961-second-edition). Ha affermato che a prima vista, teorie completamente indipendenti possono aiutarsi a vicenda nel risolvere i problemi. Il suo approccio è diventato una parte importante della scienza cibernetica e ha gettato le basi teoriche per varie aree scientifiche: navigazione automatica, intelligenza artificiale, neurobiologia, telecomunicazioni, informatica analogica. Possiamo trovare una connessione fra gli insegnamenti di N. Wiener e R. Coase: entrambe le teorie considerano degli agenti indipendenti che devono svolgere compiti specifici, con spese e costi di transazione minimi.

Immaginiamo una situazione dove i sistemi cyber-fisici vengono introdotti sul mercato, nella sua rappresentazione ideale — una robofirm. In questo caso, una robofirm forma un’economia dei robot, che eredita tutte le caratteristiche di qualsiasi sistema economico. Pertanto, la crescita delle aziende robotizzate (e di conseguenza, l’equilibrio fra il numero di elementi automatizzati) dipenderà dal mercato, formando un sistema di autoregolazione.

![Smart factory](/blog/images/at-the-intersection-of-cybernetics-and-economics/pic_2.jpg)

Tuttavia, questo sistema avrà una differenza importante rispetto all’attuale sistema economico delle persone: la velocità delle transazioni. Negli ultimi 70 anni la velocità di accettazione ed elaborazione delle transazioni è diventata più semplice. I dispositivi mobili possono comunicare con un sistema bancario automatizzato quasi ovunque e in qualsiasi momento. Le aziende stanno utilizzando attivamente l’automazione dei processi robotici nella gestione di operazioni aziendali di grandi dimensioni. Persino oggi, i sistemi autonomi interagiscono con gli stessi sistemi finanziari. Forniamo ai robot l’accesso alla gestione del nostro denaro, in modo da non dover più intervenire e renderci la vita più semplice. Tutto questo porterà alla costruzione di catene automatizzate più complesse, dove i processi influenzeranno lo scambio di informazioni sia tecniche che economiche.

È tempo di parlare del primo denaro digitale che i robot possono gestire autonomamente: le criptovalute. Le criptovalute diventeranno probabilmente il mezzo principale per accumulare denaro da parte delle robofirm nella società umana. Abbiamo bisogno di una più profonda integrazione delle transazioni tecniche ed economiche per trarne pieno vantaggio. La soluzione a questo problema è stata proposta per la prima volta da [Ethereum](https://ethereum.org/en/whitepaper/). Questa piattaforma ha introdotto la prima implementazione qualitativa del concetto di smart contract: algoritmi informatici, in grado di descrivere condizioni, trigger e logiche di business per l’esecuzione delle transazioni. I robot non solo possono avere accesso al denaro, ma hanno anche la capacità di contrattare con esseri umani e altre macchine. 

Anche se i compiti sopra descritti possono essere risolti, Robonomics deve affrontare un altro problema: il prezzo elevato (da 10 a 100 dollari USA) per il lancio di un dispositivo IoT utilizzando uno smart contract Ethereum. Per ridurre i costi di transazione, gli sviluppatori di Robonomics hanno scelto  [Polkadot](https://polkadot.network/PolkaDotPaper.pdf) un protocollo per la costruzione di reti multichain eterogenee. Questo consente di eseguire le nostre blockchain indipendenti, per le quali la sicurezza e le comunicazioni interchain sono fornite da una rete più ampia. Un’altra opzione è Kusama (rete sperimentale di Polkadot), che consente agli sviluppatori di creare parachain e testare diverse funzionalità e convalide di Polkadot in un ambiente reale. La parachain di Robonomics su Kusama o Polkadot ci consente di implementare funzionalità che non sono disponibili per gli sviluppatori di smart contract su Ethereum.

![Parachains](/blog/images/at-the-intersection-of-cybernetics-and-economics/pic_3.jpg)

L’ultima domanda è la finalità dei robot quando forniscono servizi alle persone. Il processo di lavoro fra umani include qualità come coscienziosità, onestà, ecc. Al giorno d’oggi, è difficile parlare di certe qualità nell’ambito dell’economia dei robot. Studiando questi processi nel dettaglio, imparerete ad adattare correttamente le funzioni di lavoro nelle robofirm.

Sul sito Web di Robonomics potete approfondire il concetto di interazione fra umani e robot: https://robonomics.network/white-paper-2022/